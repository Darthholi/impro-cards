ImproKarty
==========
ImproKarty je rychlá karetní hra na motivy improvizačního zápasu, ve které se 2-4 týmy účastní postupně různých improvizačních kategorií, ve kterých se snaží uhrát vítězství.
Každý improvizační tým má vlastní balíček, ve kterém se nacházejí hráči tohoto týmu a karty zvláštních efektů. Karty v jednotlivých balíčcích jsou zastoupeny vždy ve stejných poměrech, liší se pouze několika schopnostmi jednotlivých hráčů a kartami zvláštních efektů.
Kategorie jsou symbolizovány vlastním balíčkem, který je pro každou hru stejný.

Obsah balení
============
40 karet v balíčku týmu (různé varianty balíčků, stejný poměr karet)
12 karet kategorií

Pravidla
========
Popis týmu
==========

Balíček týmu
============
24 karet hráčů (6 hráčů, každý ve 4 kopiích)
16 karet zvláštních efektů (3 karty slabších efektů po 4 kopiích, 2 karty silných efektů po 2 kopiích)

Balíček kategorií
=================
Po jedné kartě od každé kategorie: Vyprávěná, Polovina času, Dům a zahrada, En-face, Mikrofon, Zpívaná, Love song, Pyramida, Schizofrenie, Žánry, Kam zmizel ten starý song, Dopis

Specifikace karet
=================
Aby se nám nepletlo názvosloví hráčů (ve smyslu hráčů karetní hry) a hráčů improvizačního zápasu (tedy jednotlivých karet hráčů v balíčku), budeme druhým jmenovaným v těchto pravidlech říkat „improvizátoři“.

Karty improvizátorů
===================
Ve hře existují 4 dovednosti, které mají všechny karty improvizátorů, ale liší se hodnotou, kterou jednotlivé dovednosti u daných improvizátorů nabývají. Ti mají na kartě specifikovány hodnoty těchto dovedností pomocí daného počtu barevných symbolů (součet je vždy stejný – pro korektnost). Tyto dovednosti jsou: akce (pohyb na podiu), výřečnost (jak moc je improvizátor upovídaný), zpěv (pro zpívané kategorie) a pohotovost (reakce v rychle se měnících kategoriích)
Kromě těchto dovedností je ještě na spodní straně karty improvizátora napsána jeho schopnost. Tato schopnost může být buď spuštěna s vyložením karty, případně má nějaký jiný efekt, který je na kartě přímo specifikován.

Cíl hry
=======
Cílem hry, je mít na konci hry největší počet bodů. Body se získávají za výhru v každé kategorii (jeden bod za každou).
Hra se hraje tak dlouho, dokud není odehraných všech 15 kategorií.

Průběh hry
==========
Nejprve hráči zahájí souboj otázek (viz pravidla pro tuto kategorii) a vítěz se stane začínajícím hráčem.
Každý hráč si lízne 5 karet ze svého týmového balíčku. Jakmile jsou všichni připraveni, otočí se vrchní karta balíčku kategorií a hráči se jí po směru hodinových ručiček účastní.

Hraní kategorie
===============
Každá karta kategorie má na sobě napsánu primární a sekundární dovednost, kterou improvizátoři používají. Hráči postupně ve směru hodinových ručiček vykládají karty improvizátorů z ruky, dokud neohlásí „pas“. Společně s kartou improvizátora může hráč zahrát i kartu zvláštního efektu a vykonat tak její efekt (některé efekty mohou být hrány i v jiné fázi hry, tato skutečnost je na nich vždy napsaná).
Improvizátor stejného jména může být v dané kategorii zastoupen pouze jedenkrát!
 Jakmile všichni hráči pasují, spočítá se u každého hráče součet hodnot primárních dovedností jím vyložených improvizátorů. Hráč s nejvyšší hodnotou vyhrává. V případě shody rozhoduje součet u sekundárních dovedností.
Při hraní improvizátorů a zvláštních efektů může často docházet k různým změnám podmínek, pro hraní kategorie (např. prohození potřebných dovedností, posílení improvizátorů, zmenám kategorie apod.). V takovém případě se jednotlivé efekty vyhodnocují buď okamžitě po zahrání, nebo na konci kategorie v pořadí jejich zahrání.
Příklad:
========
Hráč A zahraje kartu improvizátora a prohodí primární a sekundární dovednost potřebnou pro hraní kategorie.
Hráč B zahraje improvizátora a prohodí právě hranou kategorii s vrchní kartou z balíčku kategorií – tak učiní okamžitě. Tato kategorie má při vyhodnocování ale taktéž prohozené potřebné dovednosti!
Takto se budou řetězit i další zahrané schopnosti a efekty.

Výherce si vezme kartu kategorie k sobě jako označení pro bod získaný za tuto kategorii. Zahrané karty si hráči vezmou do svého odkládacího balíčku. V případě dolízání hracího balíčku si tyto karty zamíchají zpět a pokračují ve hře.
Jakmile je kategorie dohrána, hráči si líznou karty do počtu 5 a pokračuje další kolo.
